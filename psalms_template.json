{
	"Psalms": [
		{
			"titel": "Psalm 1",
			"verse": [
				{
					"vers": 1,
					"lyne": [
						"Welsalig hy wat op die spoor nie gaan",
						"waar sondaars lok; wat op hul pad nie staan,",
						"of neersit waar die spotglans in die oog is,",
						"waar spotters vrolik spot met al wat hoog is;",
						"maar wat Gods wet in stille mymering,",
						"by dag en nag, weer in gedagt'nis bring."
					]
				},
				{
					"vers": 2,
					"lyne": [
						"Hy is 'n boom wat diep en vas geplant,",
						"sy wortels uitsprei by die waterkant;",
						"en mild versorg deur vrugb're lentelugte,",
						"sy volle drag laat sien van somervrugte.",
						"Geen onspoed wat hom in sy werk sal stuit:",
						"wat hy begin, voer hy voorspoedig uit."
					]
                },
				{
					"vers": 3,
                    "lyne": [
						"So is die sondaar nie; sy aardse tyd",
						"is wisselspel en onbestendigheid.",
						"Hy's soos die kaf aan stormwind prysgegewe;",
						"in nietigheid, so eindig hy sy lewe;",
						"hy hou nie stand waar God se volk Hom eer,",
						"of waar die straf tot weervergelding keer."
					]},
                    {
                        "vers": 4,
                        "lyne": [
						"God ken die pad waarop sy volk moet gaan;",
						"sy oog is dit wat hulle gadeslaan",
						"en met sy lig hul lewenspad bestraal het;",
						"maar sondaarspad wat van Hom weggedaal het -",
						"dit moet vergaan; onkeerbaar in hul spoed,",
						"loop hul oplaas 'n afgrond tegemoet."
					]
				}
            ]
        }
    ]
}